# Software Developement For Information Systems

## Kωνσταντίνος Γκόγκας, 1115201200027
## Νικόλαος Σέντης, 1115200700156

### Εισαγωγή

Στην εργασία αυτή κληθήκαμε να υλοποιήσουμε μια αναδιοργάνωση εγγραφών, έτσι ώστε να μπορούμε να βρίσκουμε εύκολα ποιές ταιριάζουν μεταξύ τους. Πιο συγκεκριμένα, έχουμε έναν φάκελο με αρχεία σε μορφή .json, τα οποία δείχνουν specs φωτογραφικών μηχανών. Επίσης, δίνεται αρχείο .csv το οποίο εκφράζει ποιές εγγραφές ταιριάζουν μεταξύ τους. Το ζητούμενο ήταν να προσπαθήσουμε να ομαδοποιήσουμε τις εγγραφές που ταιριάζουν μεταξύ τους σε μια μορφή κλίκας γράφου, ώστε κάθε κόμβος της κλίκας να έχει πρόσβαση στους υπόλοιπους.

### Υλοποίηση

Ο τρόπος που επιλέξαμε να αντιμετωπίσαμε το πρόβλημα ήταν η χρήση ενός hashtable. Ουσιαστικά, τα buckets του hashtable στην περίπτωσή μας είναι οι κλίκες, όπου κάθε κόμβος κλίκας περιέχει μέσα specs για ένα αρχείο .json. Όταν ξεκινάει το πρόγραμμα, διαβάζει όλους τους φακέλους, κάνει parse τα αρχεία .json στη δομή Specs, κι έπειτα τα αποθηκεύει.

### Δομές που χρησιμοποιήθηκαν

#### Value

Η δομή Value αποθηκεύει τις τιμές των πεδίων δυναμικά σε μία λίστα, καθώς κάποια πεδία έχουν πάνω από μία τιμές. Υλοποιήσαμε τις παρακάτω συναρτήσεις:

  * void insertValue(Value**, char*): δέχεται σαν όρισμα τη διεύθυνσης μιας λίστα με τιμές ιδιότητας και προσθέτει μια άλλη τιμή, το string που είναι το δεύτερο όρισμα της συνάρτησης, στο τέλος της λίστας.

  * void deleteValue(Value*): δέχεται σαν όρισμα μια λίστα με τιμές ιδιότητας και διαγράφει τα δεδομένα της και την ίδια τη λίστα.

  * void printValue(Value*): δέχεται σαν όρισμα μια λίστα με τιμές ιδιότητας και εκτυπώνει όλες τις τιμές που περιέχει.

#### KV_Pair

  Η δομή αυτή είναι απλά ένα "συμμάζεμα" των τιμών και του κλειδιού ενός πεδίου. Παρακάτω δείχνουμε τις συναρτήσεις του:

  * KV_Pair* createKV(char*, Value*): παίρνει σαν όρισμα ένα string και μια λίστα από τιμές και δημιουργεί το αντίστοιχο ζεύγος όνομα ιδιότητας – λίστα τιμών ιδιότητας. Επιστρέφει έναν δείκτη στο ζεύγος που δημιουργείται.

  * void printKV(KV_Pair*): παίρνει σαν όρισμα έναν δείκτη σε KV_Pair και εκτυπώνει το όνομα της ιδιότητας και όλες τις τιμές της.

  * void deleteKV(KV_Pair*): παίρνει σαν όρισμα έναν δείκτη σε KV_Pair και καταστρέφει όλα τα περιέχομενα του ζεύγους και το ίδιο το ζεύγος.

#### SpecsNode
  
  Λίστα με όλα τα ζεύγη όνομα ιδιότητας-τιμές ιδιότητας για ένα spec.

#### Specs

  Περιέχει το id του spec, τη λίστα με όλα τα ζεύγη ιδιότητας-τιμών του και το μέγεθος της λίστα αυτής.
  
  Για τις δύο παραπάνω δομές, χρηισμοποισαμε τις παρακάτω συναρτήσεις.

  * char* createSpecsID(char*, char*): παίρνει σαν όρισμα δύο strings, το όνομα του φακέλου και το όνομα του αρχείου για ένα spec και επιστρέφει το όνομα του id του spec, όπως απαιτείται.

  * void deleteSpecsId(char*): καταστρέφει το id ενός spec.

  *  Specs* createSpecs(char*): παίρνει σαν όρισμα το string του id ενός spec, δημιουργεί ένα κενό spec και επιστρέφει έναν δείκτη σ’ αυτό.

  *  void insertSpecs(Specs**, KV_Pair*): παίρνει ως όρισμα τη διεύθυνση ενός spec και έναν pointer σε ζεύγος ονόματος-τιμών ιδιότητας και το προσθέτει στο τέλος της λίστας του εν λόγω spec.

  *  void printSpecs(Specs*): παίρνει σαν όρισμα ένα spec και εκτυπώνει το id του και όλα τα ζεύγη ονόματος-τιμών ιδιοτήτων που περιέχει.

  *  void deleteSpecsList(SpecsNode *): παίρνει σαν όρισμα μια λίστα με ζεύγη ονόματος-τιμών ιδιοτήτων και καταστρέφει όλα τα περιεχόμενά της.

  *  void deleteSpecs(Specs*): καταστρέφει ένα spec και όλα τα περιεχόμενά του.
  
  
#### CliqueNode

Αυτή είναι η δομή για τους κόμβους της κλίκας. Περιέχει ένα spec και έναν δείκτη στον επόμενο κόμβο της κλίκας.

#### Clique

Αυτή είναι δομή είναι μια λίστα με τους κόμβους, που αναπαριστά την κλίκα. Περιέχει επίσης το μέγεθος της κλίκας.

  *  Clique* createClique(): δημιουργεί μια κενή κλίκα και επιστρέφει έναν δείκτη σ’ αυτή.

  *  void insertClique(Clique**, Specs*): παίρνει σαν ορίσματα τη διεύθυνση της κλίκας και ένα spec, το οποίο προσθέτει στο τέλος της κλίκας.

  *  void concatCliqueList(CliqueNode*, CliqueNode*): παίρνει σαν όρισμα δύο λίστες με κόμβους κλίκας και προσαρτά τη δεύτερη στο τέλος της πρώτης

  *  void mergeCliques(Clique*, Clique*): Συγχωνεύει δύο κλίκες. Πιο συγκεκριμένα, προσαρτά τα στοιχεία της δεύτερης στην πρώτη, αλλάζει ανάλογα το μέγεθος της πρώτης και μετατρέπει τη δεύτερη σε κενή κλίκα (την κάνει να δείχνει σε NULL).

  *  void deleteClique(Clique*): καταστρέφει την κλίκα που δέχεται ως όρισμα, καταστρέφοντας πρώτα τα περιεχόμενά της.

  *  void printClique(Clique*): παίρνει ως όρισμα μια κλίκα και εκτυπώνει τα id όλων των spec που περιέχει.

  *  int isInClique(char*, Clique*): boolean συνάρτηση που επιστρέφει 1 αν το spec id που δέχεται σαν όρισμα περιέχεται στην κλίκα, που δέχεται σαν όρισμα, αλλιώς 0.


### Συνάρτηση Specs* parser(char*, char*):

Η συνάρτηση αυτή δέχεται ως όρισμα 2 strings (δηλαδή char*). Με βάση αυτά τα 2 ορίσματα, δημιουργεί το string του filepath, ώστε να ανοίξει το άρχειο, που θέλουμε.

Η μεταβλητή quotation_mark χρησιμοποιείται για την εύρεση quotation marks μέσα στο αρχείο .json. Χρησιμοποιείται εν μέρει σαν μετρητής, αν και κάποιες φορές αυξάνεται απλά, για να πάμε στην επόμενη επανάληψη του loop, προσπερνώντας τις υπόλοιπες δομές ελέγχου, ώστε στον επόμενο έλεγχο να μπούμε σε ένα άλλο loop, που θέλουμε.

Η μετάβλητη brackets χρησιμοποιείται σαν boolean. Η αρχική του κατάσταση είναι 0 (δηλαδή false). Γίνεται 1 (δηλαδή true), όταν βρεθεί στην "αρχή" του τμήματος ενός ζευγαριού ιδιότητας-τιμής, κάτι που σημαίνει ότι η εν λόγω ιδιότητα του spec έχει πολλαπλές αντί μίας τιμής (περίπτωση, την οποία χειριζόμαστε διαφορετικά).

Oι μεταβλητές key_size και value_size χρησιμοποιούνται κάθε φορά για το μέγεθος των strings key (ιδιότητα) και value (τιμή) αντίστοιχα.

Στη μεταβλητή current_character αποθηκεύεται ο τρέχων χαρακτηράς που έχει διαβαστεί από το αρχείο. Το αρχείο το διαβάζουμε χαρακτήρα-χαρακτήρα με τη συνάρτηση fgetc().

Κάθε φορά που ξεκινάει μια επανάληψη για εύρεση ενός ζευγαριού ιδιότητας-τιμής, όλοι οι χαρακτηρές μέχρι να βρεθεί ένα quotation mark είναι αδιάφοροι, άρα μέχρι να βρεθεί δεν γίνεται τίποτα, πέραν του να διαβάζεται ο επόμενος χαρακτήρας.

Όταν βρεθεί πρώτη φορά, σημαίνει ότι από τον επόμενο χαρακτήρα ξεκινάει το string του key (όνομα ιδιότητας), έτσι η μεταβλητή quotation_mark αυξάνεται και γίνεται ένα. Επειδή το quotation mark δεν θέλουμε να περιλαμβάνεται στο string μας, στο τέλος της τρέχουσας επανάληψης αυξάνουμε άλλη μια φορά την εν λόγω μετάβλητη, ώστε να λάβει την τιμή 2 και να αρχίσει από την επόμενη επανάληψη να μπαίνει σε άλλες δομές ελέγχου.

  *  Αν ο αμέσως επόμενως χαρακτήρας είναι κι αυτός quotation mark, το key μας θα είναι ένα κενό string. Οπότε δημιουργούμε το κενό string και αυξάνουμε τη μεταβλητή quotation_mark, ώστε να γίνει 3 και να μην μπει στον βρόχο, της περίπτωσης που το key δεν είναι κενό.

  *  Αν ο αμέσως επόμενος χαρακτήρας είναι οποιοσδήποτε άλλος εκτός από quotation mark, μπαίνουμε στον βρόχο, όπου το quotation_mark ισούται με 2. Σ' αυτό τον βρόχο, "χτίζουμε" το string key. Συγκεκριμένα, διαβάζουμε κάθε επόμενο χαρακτήρα, αυξάνουμε το key_size κατά 1, κάνουμε realloc, ούτως ώστε να δεσμευτεί μνήμη για άλλον έναν char στο string key και προσθέτουμε τον τρέχοντα χαρακτήρα στο τέλος του string. Η διαδικασία αυτή συνεχίζεται, μέχρις ότου βρεθεί άλλο ένα quotation mark, το οποίο σηματοδοτεί και το τέλος του key. Τότε, προσθέτουμε στο string key τον χαρακτήρα τερματισμού του string, και αυξάνουμε τη μεταβλητή quotation_mark, ώστε να γίνει 3 και να βγούμε από τον βρόχο.

Μετά ο επόμενος χρήσιμος που μπορεί να βρεθεί είναι είτε πάλι quotation mark, για την περίπτωση που η τιμή του key είναι μία, είτε left square bracket ([), για την περίπτωση που έχει πολλαπλές τιμές.

  *  Αν βρεθεί πρώτα bracket, κάνουμε τη μεταβλητή bracket 1 (true) και στη συνέχεια μπαίνουμε στον αντίστοιχο βρόχο. Στην αρχή κάθε επανάληψης αυτού του βρόχου αγνοούμε κάθε χαρακτήρα, μέχρι να βρεθεί είτε quotation mark, που αντιστοιχεί στην περίπτωση που έχουμε νέα τιμή για το τρέχον key, είτε right square bracket (]), που αντιστοιχεί στην περίπτωση που δεν έχουμε πια άλλη τιμή.

     Στην περίπτωση νέας τιμής, μπαίνουμε σε μια επανάληψη, όπου διαβάζουμε χαράκτηρες και τους προσθέτουμε στο string temp_value, μέχρι να βρούμε αλλαγή γραμμής. Η αλλαγή γραμμής σημαίνει ότι μόλις τελείωσε η τρέχουσα τιμή. Στη συνέχεια ελέγχουμε τους χαρακτήρες του string temp_value από το τέλος προς την αρχή μέχρι να βρούμε quotation mark και μειώνουμε κάθε φορά το value_size κατά 1. Μετά αντιγράφουμε στο string value το string temp_value μέχρι πριν το τελευταίο quotation mark, ώστε να "ξεφορτωθούμε" τους περιττούς χαρακτήρες στο τέλος του.

  *  Αν αντί για bracket μετά το key βρεθεί quotation mark, σημαίνει ότι αυτό το key δεν έχει πολλαπλές τιμές, αλλά μία μοναδική. Τότε, αυξάνουμε τη μεταβλητή quotation_mark, ώστε να γίνει 4. Στο τέλος της τρέχουσας επανάληψης, την αυξάνουμε άλλη μία φορά, ώστε να γίνει 5. Έτσι, αγνοείται το quotation_mark και ξεκινάμε το χτίσιμο του string από τον επόμενο χαράκτηρα. Στη συνέχεια, "χτίζουμε" το string temp_value και κάνουμε την ίδια διαδικασία, που περιγράφηκε παραπάνω, ώστε να "ξεφορτωθούμε" τους περιττούς χαρακτήρες.

Κάθε φορά που έχουμε μια νέα τιμή έτοιμη, την περνάμε στη μεταβλητή val (τύπου Value*). Όταν έχουν περαστεί όλες οι τιμές του τρέχοντος key στη val, περνάμε στη μεταβλητή pair (τύπου KV_Pair*) το ζεύγος ιδιότητας-τιμής (ή τιμών). Στη συνέχεια, περνάμε αυτό το "ζεύγος" στο τρέχον spec μας με τη συνάρτηση insertSpecs().

Στο τέλος, η συνάρτησή μας επιστρέφει σε Specs* το spec που δημιουργήσαμε.

### Λοιπές Συναρτήσεις

int countDirectories(char*): επιστρέφει τον αριθμό των υποφακέλων ή των αρχείων που βρίσκονται μέσα στον φάκελο του path του string που δέχεται ως όρισμα.

char* createPath(char*, char*): δέχεται ως όρισμα το path ενός φακέλου και ενός υποφακέλου ή αρχείου και επιστρέφει το string του path του υποφακέλου ή του αρχείου.

void deletePath(char*): καταστρέφει το string που δέχεται σαν όρισμα.

char** createDirTable(int, char*): δέχεται σαν όρισμα των αριθμό των υποφακέλων σε έναν φάκελο και το path του φακέλου και επιστρέφει έναν πίνακα με string, που περιέχει όλα τα path που υπάρχουν κάτω από τον φάκελο.

void deleteDirTable(char**, int): Δέχεται σαν όρισμα έναν πίνακα με string και τον αριθμό των string που περιέχει και τα καταστρέφει.
